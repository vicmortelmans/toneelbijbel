---
layout: default
img: de-talenten.png
category: Services
title: Een andere manier van bijbellezen
description: |
---
Voorlezen uit de Bijbel aan kinderen kan dankbaar zijn, maar je moet het een beetje op hun niveau brengen. Niet dat je teksten en verhalen moet vereenvoudigen, of er ‘leuke’ dingen bij moet fantaseren, tot er niets meer van overschiet, want dat je een kind niet zou mogen uitdagen, is een absurd idee. Als er een moeilijk woord of een rare wending in het verhaal komt, dan leg je het gewoon uit, toch? Je kind kan er wat van opsteken, en jij ook! En dat je sommige dingen niet kan uitleggen, dat hoort er ook bij. Mysterie, weet je wel? Kinderen kunnen daar nogal goed mee overweg.

Een verhaal op het niveau van een kind brengen, betekent de inleving verhogen. Dat kan door te lezen met voldoende intonatie, maar beter nog, door een rollenspel van te maken. Grote stukken van het Evangelie zijn uitgeschreven dialogen. Daar maak je in een wip een toneelstukje van. Het is niet de bedoeling dat de stukken gebracht worden als een toneel, helemaal van buiten gestudeerd en voor een publiek. Het is al heel bruikbaar als je gewoon de rollen verdeelt en iedereen zijn stuk laat lezen, eventueel met een beetje kostumering en enkele rekwisieten, ’s avonds thuis voor het slapengaan, in plaats van een sprookje, of in de klas of tijdens de catechese.

[Download het toneel van de parabel van de talenten en het vervolg van de eschatologische rede uit Mattheus hoofdstuk 25](http://gelovenleren.net/portfolio/de-talenten/) 
